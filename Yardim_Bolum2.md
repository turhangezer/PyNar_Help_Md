# Başlarken

## 2.1 Başlangıç Ekranı

![Ekran Görüntüsü (98)](https://user-images.githubusercontent.com/56628866/139528965-fb3290a4-5c64-4560-acab-33c9a5143fe3.png)

Uygulamayı çalıştırdığınızda karşınıza çıkacak ilk pencere yukarıda görünen penceredir. Pencerenin sol yarısında konumlanmış olan butonlar şu işe yarar;

**Örnek Uygulama:** Bu buton Python öğrenmeye başlamanız için hazırlanmış, içinde programlama dillerinin geleneksel başlangıç kodu olan \"Merhaba Dünya\" çıktısını veren, bir satır kod bulunan hazır bir kod penceresi açar. Kodu değiştirebilir ve Python öğrenmeye başlayabilirsiniz.

**Yeni:** Bu buton boş bir Python dosyası oluşturur.

**Aç:** Bu buton önceden yazılmış, bilgisayarınızda mevcut olan .py uzantılı python dosyalarını editörde açmanızı sağlar.

**Atla:** Bu butona tıkladığınızda herhangi bir kod penceresi açılmadan doğrudan editör açılır.

Pencerenin sağ yarısında ise **Son Kullanılan Dosyalar** başlığı altında editörde en son açılan dosyaları görebilir ve dosyaya tıklayarak editörde açabilirsiniz.

## 2.2 İlk Projeyi Oluşturma

**Yeni** Butonuna tıklayarak ilk projemizi oluşturalım!

![Ekran Görüntüsü (98)](https://user-images.githubusercontent.com/56628866/139529341-577120de-964c-4c04-bca9-74b12ea2060d.png)

Butona tıkladıktan sonra kod penceremiz karşımıza çıkacaktır. Kendi kodunuzu yazmaya başlayabilirsiniz.

![image](https://user-images.githubusercontent.com/56628866/139529474-cc19bcc2-d75f-4933-a912-229f5b349adf.png)

Başlangıç için konsola 'Merhaba Dünya' yazdıran kodu yazalım. 'print("Merhaba Dünya")' yazdıktan sonra ekranın sağ üstünde bulunan çalıştır butonuna tıklayalım.

![Ekran Görüntüsü (98)](https://user-images.githubusercontent.com/56628866/139531611-a6069ce9-7800-4f73-a63d-4a9f3447de7b.png)

Kodumuzu çalıştırdığımızda bize sonucu gösteren bir konsol penceresi karşımıza çıkacaktır.

![Ekran Görüntüsü (98)](https://user-images.githubusercontent.com/56628866/139531695-ad71311c-d27b-48f7-bfe5-74248128444e.png)

## 2.3 PyNar Arayüzü

### 2.3.1 Üst Menü 

Editörün üst kısmında bazı sekmeler ve işlevli butonlar bulunduran bir menümüz var.

#### 2.3.1.1 Dosya Sekmesi

![Ekran Görüntüsü (98)](https://user-images.githubusercontent.com/56628866/139532096-74f54990-8b87-41ad-88c6-9a36899318d1.png)

**Yeni** butonu tıklandığında yeni bir kod sekmesi açar.

![Ekran Görüntüsü (98)](https://user-images.githubusercontent.com/56628866/139532849-cd824d03-bc15-45cf-ad60-0a309782a511.png)

![Ekran Görüntüsü (98)](https://user-images.githubusercontent.com/56628866/139532840-506b4e38-1a89-4d7b-be4a-c7502829af66.png)

**Aç** butonuna tıklandığında bilgisayarınızda kayıtlı olan .py uzantılı bir dosyayı editörde açabilirsiniz.

![Ekran Görüntüsü (98)](https://user-images.githubusercontent.com/56628866/139533046-11cf15bc-3191-4a90-b1b5-e8edaf936747.png)

Açmak istediğimiz dosyayı seçtikten sonra aç butonuna tıklıyoruz.

![image](https://user-images.githubusercontent.com/56628866/139533081-70d55180-3355-4498-9657-c9a2196a02af.png)

Dosyayı istediğimiz gibi değiştirebilir veya çalışmamıza kaldığımız yerden devam edebiliriz.

![Ekran Görüntüsü (98)](https://user-images.githubusercontent.com/56628866/139533112-960d618b-9031-4f32-a703-4d97c736e3ff.png)

**Son Kullanılan Dosyalar** butonuna tıkladığınız son kullandığınız dosyaların bir listesi karşınıza çıkar.

![Ekran Görüntüsü (98)](https://user-images.githubusercontent.com/56628866/139533339-f78079e6-bd13-431c-8014-f338c0c02a94.png)

Açmak istediğiniz dosyaya bu menüden hızlıca ulaşabilir ve editörde açabilirsiniz.

![Ekran Görüntüsü (98)](https://user-images.githubusercontent.com/56628866/139533419-702d2d88-350e-45f9-887d-36790574cf4c.png)

**Kaydet** butonuna tıkladığınızda açık olan kod penceresi bilgisayarınıza kayıt edilecektir. 

![Ekran Görüntüsü (98)](https://user-images.githubusercontent.com/56628866/139533850-2bf0ffe3-c97f-4fa1-80d8-f42d709a77c6.png)

Eğer daha önceden hiç kaydedilmemiş bir kod yazıyorsanız kaydedileceği dizini seçeceğiniz bir pencere ile karşılaşırsınız.

![image](https://user-images.githubusercontent.com/56628866/139533858-eb1123ed-885d-47fa-bbb0-31c9b5d448dc.png)

Fakat zaten kayıtlı olan bir dosyanın üzerinde değişiklik yaptıysanız doğrudan eski dosyanın yerine yenisini yazacaktır.

Üzerinde değişiklik yaptıktan sonra bir dosyayı kaydedip kaydetmediğinizi dosya adının yanında bulunan \"*\" işaretinden anlayabilirsiniz. Eğer işaret varsa dosyanız kaydedilmemiş anlamına gelir.

![Ekran Görüntüsü (98)](https://user-images.githubusercontent.com/56628866/139533932-f42e4143-4020-4dd1-a24a-6a7cdbb4248b.png)

**Farklı Kaydet** butonuna tıkladığınızda önceden oluşturulmuş olsa bile dosyanızı yeni bir isimle ya da farklı bir dizine kaydedebileceğiniz bir pencere karşınıza çıkar. Farklı kaydettiğinizde dosyanızın değişiklik yapmadan önceki hali korunmuş olur.

![Ekran Görüntüsü (98)](https://user-images.githubusercontent.com/56628866/139534521-a3680af4-808f-44af-9a18-3dd863c623bd.png)

\"Merhaba Dünya\" yazdıran kodumuzu değiştirdik fakat onun silinmesini istemiyoruz. Değiştirilmiş dosyamızın adını değiştirip farklı kaydettiğimizde yeni dosyamız eski dosyamızı etkilemeden kaydedilecektir.

![image](https://user-images.githubusercontent.com/56628866/139534560-16dc4e8f-c98c-4e30-bff9-3d30ee59577f.png)

![image](https://user-images.githubusercontent.com/56628866/139534645-dc40b1a6-c407-4ef9-bc7c-8d4757c21610.png)

















